Втора среща на екипа за разработване на книгата "Въведение в програмирането с Java"
-----------------------------------------------------------------------------------

Дневен ред:
1) Преглед на напредъка по всяка една глава:
 - до къде сме стигнали?
 - какво остава?
 - какви проблеми има?
 - кой може да се включи и да помогне?

2) Дискусия по реорганизация на учебното съдържание:
 - най-вече разделяне на 2 части на някои от по-обемните глави

3) Обновяване на разпределението на автори и редактори:
 - раздаване на нови задачи (за който има желание и възможност)

4) Дискусия по проблеми около издаването на книгата:
 - спонсори
 - печатница
 - художник за корицата

5) Отворена дискусия – всичко, което сме пропуснали.

6) Предлагам след срещата да довършим вечерта в една кръчма наблизо.

------------------------------------------------------

Резюме от срещата:

1) Всички автори да пратят кратко резюме за себе си.
 - Резюмето трябва да е няколко изречения и да е насочено към професионалните успехи и интереси. Примери има тук: http://ludost.net/dotnetbook/Nakov-Programming-.NET-Framework-Book-Volume-1-ver-1.01.html#_Toc116671845

2) Въвеждаме нови крайни срокове.
 - Завършване на всички draft версии на всички глави: 19 октомври
 - Завършване на редактирането на всички глави: 26 ноември

3) Редакторите се приканват да работят по главите, които са били редактирани най-малко пъти до момента (отпада твърдото разпределение от плана на проекта)

4) Преработка на структурата на книгата:
 - глава 9 (методи) се разделя на 2 глави: методи; рекурсия
 - глава 14 (структури от данни) се разделя на 3 глави: линейни структури; дървета и графи; хеш таблици и множества
 - глава 18.2 отпада, защото няма кой да я напише
 - глава 18 се разделя на 3 глави: теория; задачи (18.3); задачи (18.4)
 - сега няма да правим преномериране, защото ще настъпи объркване - ще го направим накрая (като сглобаваме всички глави в едно цяло)

5) Търсим нови автори и най-вече редактори.
 - Включваме 4 нови редактори (стажанти от НАРС). Очакваме да редактират поне по 2 теми всеки и така да намалим проблема с редакторите.
 - Имаме нов автор: Петър Велев - solova139@yahoo.com. Той ще поеме глава 8 (бройни системи).
 - Авторите Иван Давидов и Александър Добрев отпадат от авторския колектив поради неспазване на поетите ангажименти.

6) Важно: редакторите да уведомяват автора веднага след като редактират някоя глава!! Иначе авторите не знаят, че трябва да прегледат текста след техните коментари.

7) За всяка глава в плана на проекта описахме накратко какви проблеми има и какво трябва да се направи, за да бъде завършена главата. Молим съответните автори да разгледат какво сме писали и да направят следваща версия на своята глава.
